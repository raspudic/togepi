# Individuell reflektion vecka 7 - Klara Pohjanen

## What do I want to learn or understand better?
Förra veckan ville jag få en bredare förståelse för helheten i vår app, något jag känner att jag fått genom denna vecka. Detta är till viss del för att vi har kommit längre och har programmerat mer, men även för att jag denna vecka satt tillsammans med Sofia och programmerade vår gemensamma user story (pair programming). Det var något som var dels väldigt trevligt, men även förbättrade kvalitén på den tid som las ner. Hade jag försökt göra samma sak själv hade det tagit betydligt längre tid. 

Nästa veckas story går in på andra delar av appen som jag själv inte suttit med tidigare, vilket jag tror kommer att ta längre tid och mer fokus. Samtidigt ser jag fram emot att lära mig mer - vi ska bland annat blanda in mer backend i denna veckas story, något jag inte gett mig in så djupt på tidigare veckor. Det ska bli intressant att lära sig mer om det. 

## How can I help someone else, or the entire team, to learn something new?
Denna vecka ska jag sitta tillsammans med Sofia och Lucas och göra delar av/hela vår user story för veckan. Tillsammans med dem hoppas jag kunna föra vårt arbete med den storyn framåt, men även kunna fördjupa min egna och hela trions kunskap inom de delar av appen som storyn berör. Det här tror jag kommer komma naturligt när vi sitter tillsammans och diskuterar, eftersom det blir en naturlig delning av den olika kunskap vi besitter.

## What is my contribution towards the team’s use of Scrum?
Jag har deltagit i sprint planning, sprint review och även använt Trello utförligt i veckan. Under dagens sprint review hade vi även väldigt intressanta diskussioner kring bland annat KPI:er (se gruppreflektionen), där jag försökt att tillföra tankar för att kunna hjälpa oss som grupp framåt på den fronten. 

## What is my contribution towards the team’s deliveries?
Under den vecka som har gått, har jag och Sofia jobbat tillsammans på en user story som vi även hann klart med. Jag satt även tillsammans med Robert och slutförde de bitar på storyn som vi inte fick ihop (främst integrationen med tester). Att tillsammans sitta och felsöka tillsammans tyckte jag var både lärorikt, då Robert har djupare kunskap inom området än mig, men även betydligt roligare än att sitta ensam. Det ledde till att funktionen blev mergad in i vår dev-branch i god tid under sprinten, vilket var väldigt kul!

## Thoughts on the coming week?
Jag gillade att sitta tillsammans fysiskt och programmera, så jag ser fram emot att göra det denna sprint också. Det ska bli spännande att ge sig in lite mer i backend och utforska också, eftersom jag främst har suttit med frontenden av applikationen ännu. Förhoppningsvis hinner jag åskaffa mig lite djupare kunskap inom detta också, speciellt med tanke på att det närmar sig slutet av projektet. Detta ska på ett sätt bli skönt, eftersom kursen har tagit mycket tid, men även tråkigt, eftersom jag tycker det varit en rolig kurs och att vi har en väldigt trevlig grupp. 

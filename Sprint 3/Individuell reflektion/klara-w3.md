# Individuell reflektion vecka 3 - Klara Pohjanen
## What do I want to learn or understand better?
Förra veckan ville jag lära mig mer om rutinerna att arbeta i ett IT-projekt, och denna vecka känner jag att gruppen har kommit igång bra med uppstarten av projektet. De labbar och likande jag gjort tidigare har allt det alltid kommit i ett färdigt paket, så det är spännande att se hur mycket det är som ska göras bara för att skapa grunden. Här är jag väldigt tacksam till mina gruppkamrater, som agerat vägledande och svarat på frågor som dykt upp. 

Genom att ha två lite längre möten under veckan, har vi kommit igång med att arbeta lite mer med user stories och fokuserat på att alla ska kunna delta i utvecklingen. Härifrån och framåt känner jag att jag vill fördjupa mig ännu mer i Javascript och React, för att verkligen kunna känna att jag kan bidra till projektet. 

## How can I help someone else, or the entire team, to learn something new?
Jag har inte så mycket erfarenhet av den del av projektet som vi kommer att gå in i nu, men jag hoppas att kunna bidra till gruppens utveckling genom att ställa relevanta frågor och delta i diskussioner. Jag hoppas att kunna bidra med annorlunda perspektiv och reflektioner, vilket jag tror är grundläggande för att kunna arbeta ännu mer effektivt ihop som grupp. 

## What is my contribution towards the team’s use of Scrum?
I veckan har vi börjat fokusera på att bryta ner user stories till tasks, och även börjat med lite estimering av effort för de olika storiesen. Detta gjorde vi allihop tillsammans i början av veckan, där jag deltog aktivt. Dessutom hade vi en diskussion om projektets scope, där vi kom fram till rimliga avgränsningar för detta projekt. 

Jag hoppas på att bli bättre på att estimera effort under projektets gång, även om jag förstår att det är väldigt svårt att göra i den fas vi är nu. 

## What is my contribution towards the team’s deliveries?
Under denna vecka har fokus legat på att starta upp projektet, gällande utvecklingsmiljö och liknande. Jag har aktivt gjort min del av de user stories som varit under veckan, samt har deltagit på de möten som har hållits. Jag har även deltagit i att utforma gruppreflektionen för veckan. Utanför det har jag påbörjat lärandet av Javascript och React genom att gå igenom tutorials och likande - men detta tror jag kommer att lossna mer när jag faktiskt börjar testa mig fram, vilket jag hoppas kunna göra under helgen som kommer. 

## Thoughts on the coming week? 
Jag tycker det ska bli intressant att komma igång med arbetet med user stories, men är även lite nervös för att känna att jag inte kan bidra. Jag kommer att testa mig fram och förhoppningsvis lär jag mig använda språket ganska snabbt, men ska även försöka be om hjälp om jag kör fast. Genom att fråga och diskutera, tror jag att vi kommer att ta oss framåt med projektet snabbt och smidigt.

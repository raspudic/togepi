# Individuell reflektion vecka 3 - Markus Pettersson
## What do I want to learn or understand better?
Under förra veckans reflektion tryckte jag mycket på att jag ville lära mig mer om affärsdelen kring vår produkt, såsom att sätta mig in mer i BMCs och KPI:er, men också att jag hoppas få med mig nya erfarenheter kring SCRUM. Med facit i hand har jag inte enligt mig själv nått upp till de målen. Det har främst att göra med att gruppen valt att fokusera på andra delar kring produkten som mer berör den tekniska sidan. 

Trotts att gruppen har hunnit med två möten tidigare i veckan så känner jag inte att jag har breddat mina kunskaper särskilt mycket kring SCRUM. Detta beror såklart på flera faktorer. Bland annat tror jag att de user stories vi valde att fokusera på denna veckan dels tilldelades alla gruppmedlemmar, men också så var de såpass öppna, exempelvis "Lära sig Javascript bättre". Naturen av dessa user stories gör de svåra att utvärdera då gruppen väl träffas. User stories som dessa är såklart nödvändiga för att alla ska få möjligheten att bidra från start. Det har även gett gruppen insikten att försöka specifiera tasks ännu bättre tills nästa vecka så att arbetet lättare går att dela upp inom gruppen samt utvärdera på ett mer givande sätt!

Gruppen insåg också denna vecka att möten lätt kan bli ostrukturerade om det inte finns tydligt tilldelade roller under mötena. Därför har vi valt att från och med nästa vecka göra upp ett rullande schema där några gruppmedlemmar veckovis utses till produktägare respektive scrum-master. Med mer strukturerade mötesroller och tydligare mål med varje spring hoppas vi därför få ut så mycket positivt det bara får från SCRUM.
## How can I help someone else, or the entire team, to learn something new?
Nu när kodprojektet smugit sig ur startgropen och gruppmedlemmar börjat bidra med _pull requests_ via Github känner jag mig otroligt glad, då jag från början varit en stor förespråkare för ett strukturerat workflow kring kodbasen. Det är otroligt kul att få vara med och ge input som till slut format gruppens arbetsprocess, någonting jag nämde i förra veckans process. Eftersom det är många veckor kvar av projektet hoppas jag därför kunna fortsätta att svara på frågor kring testning, continous integration, code reviews och andra saker som hjälper till att hålla kodbasen i ett skick sådant att ingen utvecklare fruktar för att gå in och jobba i den.

Denna vecka har gruppen även mäktat med att sätta upp en toolchain för den mobilapplikation som vi tänkt utveckla. Apputveckling är inget område jag har tidigare erfarnhet inom, men eftersom att jag har ett allmänt intresse kring toolchains och byggprocesser hoppas jag kunna fylla på det påbörjade tekniska dokumentet med ny information så snart som möjligt. Även kring det tekniska dokumentet har jag fått positiv feedback denna vecka, vilket motiverar mig till att fortsätta utveckla det vidare!

## What is my contribution towards the team’s use of Scrum?
Under veckans möten har jag varit med och aktivt tagit ställning kring scope och uppdelning av user stories samt estimering av gruppens velocity. Detta visade sig vara svårt, vilket jag tror beror på att man inte har hunnit samlat på sig så mycket erfarenhet och referensmaterial inom gruppen ännu. Jag har även varit med och reflekterat över hur gruppen tror sig kunna förbättra våra rutiner kring SCRUM forsättningsvis, bland annat genom tidigare nämda veckovis förutbestämda produktägare och scrum-master.

## What is my contribution towards the team’s deliveries?
Denna vecka har gruppen ägnat åt att nå ett stadie där alla kan börja arbeta på produkten. För min del har det inneburit att jag svarat på frågor kring kodbasen och det arbetssätt som gruppen successivt tagit fram, då jag tidigare har varit mycket involverad i att sätta upp kodbasen. Jag har därigenom bidragit till att gruppen kan leverera de user stories som sattes upp för denna sprint. Som tidigare veckor har jag även varit delaktig i alla möten samt vid utformningen av gruppreflektionen. 


## Thoughts on the coming week? 
När projektet nu smugit sig ur startgropen är jag extra förväntansfull inför kommande vecka! Jag ser fram emot att äntligen börja tackla tekniska problem med gruppen. Jag är även hoppfull att vårt schema med dedikerade roller vid varje möte kommer kunna bidra till att vi arbetar effektivare. 

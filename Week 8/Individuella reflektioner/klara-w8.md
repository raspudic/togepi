# Individuell reflektion vecka 8 - Klara Pohjanen

## What do I want to learn or understand better?

Förra veckan såg jag fram emot att sätta sig in i fler delar av appen, vilket jag känner att jag fått chansen att göra. Denna veckans story krävde även att vi var i backend och jobbade, vilket jag inte varit tidigare. Det var roligt att inse att även det faller på plats ganska snabbt när man väl sätter sig in i det. Dock är jag väldigt glad över att vi även denna vecka jobbade tillsammans på en user story, eftersom det gick betydligt snabbare att sätta sig in i det när man har andra att fråga och reda ut saker tillsammans med.

Under veckan som kommer hoppas jag att vi lyckas knyta ihop säcken med appen bra, samt börja jobba med pitch och slutrapport. Det innebär att jag vill fortsätta lära mig mer om hur de olika delarna av vår app arbetar ihop, för att kunna bidra på det sista för att få ihop en bra prototyp. Dessutom ser jag fram emot att sätta mig in i våra gruppreflektioner och börja skriva slutrapporten - det ska bli spännande att se skillnader från vecka 1 till nu. Alltså ser jag fram emot att själv förstå kunskapen vi anförskaffat oss under kursens gång.

## How can I help someone else, or the entire team, to learn something new?

När vi inför nästa vecka går in i att börja skriva slutrapport, hoppas jag kunna bidra med vettiga reflektioner och tankegångar kring vad som har fungerat bra och mindre bra genom arbetets gång. Genom detta hoppas jag att hela gruppen, inklusive mig själv, kan lyckas sålla ut viktiga aspekter som vi kommer ha användning av i kommande projekt. Däremot tror jag inte att jag har någon direkt kunskap som jag kan dela med mig av under kommande vecka.

## What is my contribution towards the team’s use of Scrum?

Jag har deltagit i samtliga möten och jobbat med Trello på en user story, tillsammans med Lucas och Sofija. Däremot hann vi denna vecka inte klart med vår user story, eftersom den var underestimerad i tid. Scrum-mässigt hoppas jag att detta hjälper oss att estimera nästa veckas stories bättre.

## What is my contribution towards the team’s deliveries?

Jag har jobbat på en user story tillsammans med Lucas och Sofija, och även denna vecka tycker jag verkligen att det var jättebra att arbeta tillsammans. Vi hann tyvärr inte klart med veckans user story, vilket jag tror grundas i att den var underestimerad i tid. Förhoppningsvis hinner vi göra klart denna story under kommande vecka, som blir den sista sprinten för själva appen.

## Thoughts on the coming week?

Ska bli spännande att knyta ihop appen, jag tror att vi kommer behöva prioritera vilka funktioner som ska göras och vilka som får ligga kvar som förbättringsförslag om den skulle utvecklas mer. I tillägg till det ser jag mycket fram emot att börja skriva på vår slutreflektion - det ska bli spännande att se hur våra tankegångar har förändrats under projektets gång!

# Individuell reflektion vecka 6 - Klara Pohjanen

## What do I want to learn or understand better?

I veckan har det blivit väldigt tydligt hur lång tid det tar för mig att lösa vissa saker, eftersom jag är oerfaren i språket och till viss del även logiken. Även förra veckan kände jag av detta, men inte lika tydligt som nu när vi haft en mer omfattande story att jobba på. Att själva tankesättet skiljer sig såpass mycket från det jag använt innan (java) är ändå något jag var lite oförberedd på. Det leder till mycket eftersökningar och att jag provat många olika varianter.

Jag känner dock att den tid som jag lagt ner under veckan som gått, inte bara har varit för att lösa den uppgiften jag satt med just då. Det har även hjälpt mig att förstå andra aspekter av appen än den jag arbetat med just i stunden, vilket gör att jag ändå är ganska glad över att veckans task var klurigare än jag trodde. Det här är något som jag hoppas bli bättre på under kommande sprint - jag hoppas få upp en bredare, grundläggande förståelse för de olika delarna av vår app.

## How can I help someone else, or the entire team, to learn something new?

I det stadiet vi är just nu, tror jag att hela gruppen kan hjälpa varandra framåt genom att diskutera saker och svårigheter som dyker upp. Denna vecka dök det exempelvis upp funderingar kring hur vi ska representera vissa data i varukorgen, vilket ledde till en liten ändring efter diskussion. Genom att prata om svårigheter hoppas jag att vi tillsammans som ett team kan hitta lösningar som fungerar i alla aspekter, vilket jag hoppas att jag kan bidra till.

## What is my contribution towards the team’s use of Scrum?

Jag har deltagit i sprint planning och review, samt försökt att komma med input under dessa möten för att ta oss framåt. Jag har även arbetat på den story som jag åtog mig, men däremot hann jag inte klart med den under denna sprint. Jag hoppas kunna färdigställa den nästkommande sprint.

## What is my contribution towards the team’s deliveries?

Under den vecka som har gått har jag och Sofia jobbat tillsammans på en User Story. Sofia gjorde en component som jag sedan skulle integrera i appen, vilket kändes som en ganska liten grej först - men visade sig ta betydligt längre tid för mig än vad jag trodde från början. Jag vill gärna kunna göra allting själv och har ibland lite svårt att be om hjälp, men denna vecka har jag verkligen tänkt på att fråga de som har mer erfarenhet och förståelse. Jag är verkligen tacksam för Robert, Iman och Markus som svarat på frågor och tagit sig tid att förklara så det har blivit mer klart för mig hur jag ska ta mig framåt från de ställen jag kört fast.

Vi hann inte klart med den user story som vi tog på oss denna vecka, delvis för att iaf min velocity definitivt inte ligger som snittet i gruppen, men också för att det dök upp mer funderingar under vägen som ledde till att vi behövde reda ut hur objekten skulle se ut. Det här kommer vi förmodligen att diskutera på nästa sprintmöte, men hursomhelst är jag nöjd med att ha bidragit med att göra majoriteten av den user story som vi tog på oss att göra under sprinten.

## Thoughts on the coming week?

Jag ser fram emot att fortsätta med arbetet, och ska försöka bidra mer i diskussioner och liknande - även om jag inte förstår alla detaljer ännu. Jag hoppas även att det ska "lossna" snart, så att jag kan sitta själv och testa olika metoder för att lösa saker och inte behöva googla precis allting som ska ändras. Men, för varje sak jag googlat så blir det lite klarare och jag hoppas att det fortsätter att kännas så.

# Individuell reflektion vecka 4,5 - Klara Pohjanen

## What do I want to learn or understand better?

Förra sprinten ville jag fokusera på att lära mig mer om rutinerna att arbeta i ett IT-projekt. Det känner jag delvis att jag gjort, och framförallt har jag förstått komplexiteten med att arbeta många olika parter på samma kod. Detta är inte något jag behövt hantera under de tidigare programmeringskurser jag läst, eftersom man jobbat bara två i grupp och ofta skickat olika versioner av klasser mellan varandra. Jag har fått ännu större respekt och förståelse för varför versionhanteringsprogram som Git behövs, samtidigt som jag fått testa på att använda det på riktigt.

Något jag upplevt under denna sprint (som sträckt sig över påskhelgen) är svårigheter kring att sätta sig in i programmeringsspråk som jag inte har kunskap om sedan tidigare. Även om jag har läst på mycket om principerna om React samt Javascript och känt att jag förstår under uppstartsveckorna, är det något helt annat att komma igång och verkligen jobba med språket. Det tog lång tid att förstå varför något blev fel, eftersom jag inte riktigt förstod koden som jag skrivit själv. När jag arbetat i Java har jag ju alltid förstått var något går fel, men det gjorde jag inte på samma sätt nu. Det tyckte jag var svårt, och är därför något jag vill fokusera ännu mer på nästa sprint - hur jag ska hantera att arbeta i ett nytt språk på bästa sätt.

## How can I help someone else, or the entire team, to learn something new?

I det läget som vi är just nu känner jag att det är jag som lär mig, mer än jag har möjligheten att lära ut någon annan. Som ganska oerfaren programmerare hoppas jag ändå kunna belysa vad som är svårt att sätta sig in i, och därmed förbättra vårt arbetssätt så det blir ännu mer tydligt vad vi jobbar med och hur vi gör.

## What is my contribution towards the team’s use of Scrum?

Jag har hållt mina kort uppdaterade på Trello, samt jobbat med den user story som jag tog på mig i början av sprinten. Jag har även deltagit på sprint planning och sprint review.

## What is my contribution towards the team’s deliveries?

Jag har producerat lite kod denna vecka, och då har gjort den user storien som jag tog på mig att göra. Det tog betydligt längre tid än jag trodde att verkligen börja använda språket, och det är därmed inte jättemycket som jag har ändrat. Däremot har jag lärt mig mycket och förhoppningsvis kan jag producera mer kod nästa vecka.

Jag har även deltagit i möten, agerat sekreterare för mötesprotokoll och skrivit på gruppens reflektion.

## Thoughts on the coming week?

Jag hoppas kunna ta på mig något större nästa sprint än vad jag gjorde denna vecka, samtidigt som jag är väldigt rädd att ta på mig för mycket. Jag är lite orolig för att inte kunna leverera det jag tar på mig, vilket är något jag behöver jobba mycket på. Inför nästa sprint ska jag försöka bli bättre på att fråga mina mer erfarna gruppmedlemmar om hjälp.

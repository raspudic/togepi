# INDIVIDUELL REFLEKTION, VECKA 1: SOFIJA ZDJELAR

## WHAT DO I WANT TO LEARN OR UNDERSTAND BETTER?
Jag ser mycket fram emot att lära mig SCRUM-metodik samt det agila, iterativa och inkrementella arbetssättet, detta både i form av teori och praktik. Det är ett område inom IT som jag har varit nyfiken på länge! Utöver detta vill jag bättre förstå hur stora programmeringsprojekt genomförs i grupp, med fokus på samarbete, projektledning, organisering och reflektion. Jag känner nämligen inte att jag har fått möjlighet att lära mig det i tidigare kurser på programmet. Slutligen vill jag bli bättre på att använda mjukvarukoncept – t.ex. olika ramverk och APIer – och git. 

## HOW CAN I HELP SOMEONE ELSE, OR THE ENTIRE TEAM, TO LEARN SOMETHING NEW? 
Jag hoppas kunna hjälpa oerfarna med t.ex. JS, databasprogrammering, webbprogrammering m.m. då jag har (viss) erfarenhet av det sen innan. Dessutom hoppas jag kunna bidra med kreativa förslag på lösningar och idéer, bland annat utifrån ett hållbarhetsperspektiv. Jag har tidigare läst kursen Människa-dator interaktion, vilket kan vara till nytta för projektet. Bland annat kan jag hjälpa gruppen med att skapa mockups i form av digitala prototyper samt definera user stories, målgrupp m.m.  Slutligen hoppas jag kunna hjälpa gruppen med att sätta realistiska förväntningar på projektet: Hur kul det än är att utveckla sin egen prototyp så får vi inte ta oss vatten över huvudet. Detta gjordes särskilt tydligt under Lego-övningen. 

## WHAT IS MY CONTRIBUTION TOWARDS THE TEAM’S USE OF SCRUM? 
För närvarande har gruppen inte hunnit sätta sig in i SCRUM, men målet är att göra det till en väsentlig del av projektet. Hittills har jag bidragit till gruppens användning av SCRUM genom att tillsammans med gruppen delta i Lego-övningen, under vilken jag agerade SCRUM master. Detta var väldigt roligt och lärorikt. Utöver detta har jag gått på föreläsningar och läst om SCRUM online i syfte att förstå metodiken bättre och skapa en kunskapsgrund som jag hoppas kunna dela med mig av till gruppen.   

## WHAT IS MY CONTRIBUTION TOWARDS THE TEAM’S DELIVERIES? 
Denna vecka har jag bidragit med att närvara vid övningar och föreläsningar samt gruppmötet. Under gruppmötet var jag aktiv och bidrog mycket till brainstorming av projektidéer. Jag har hjälpt till att strukturera upp projektet – vilka kommunikationskanaler som ska användas, hur det sociala kontraktet ska utformas m.m. Sist men inte minst har jag bidraget genom att vara engagerad och motiverad. 

## THOUGHTS ON THE COMING WEEK
Jag ser fram emot att fortsätta arbeta tillsammans med resten av gruppen. Nästa vecka hoppas jag att vi ska bestämma oss för en idé att utveckla. I samband med detta bör målgrupp, stakeholders och user stories defineras. Dessutom bör en mockup designas, vilket jag hoppas ta ansvar för. Jag ser fram emot nästa veckas föreläsningar och övningar då jag vill lära mig mer om teorin bakom SCRUM innan jag börjar praktisera metodiken på riktigt. Sammanslaget är jag förväntansfull och ivrig att lära mig mer. 



# Individuell reflektion - Markus Pettersson

## What do I want to learn or understand better?

Jag vill få en bredare kunskap om hur SCRUM-metodiken kan appliceras på ett effektivt sätt _in vivo_, hur gruppen aktivt kan jobba för att ta sig dit och vilka svårigheter det innebär för individen såväl som gruppen.

Som IT-student kommer det bli intressant att behöva sätta sig in i affärsmodellen kring produkten vi kommer att skapa. Att förstå vad som är värdeskapande för eventuella externa aktörer samt hur marknadsföring av en digital produkt kan skilja sig från mer tradionella, fysiska produkter.

Jag ser såklart även fram emot att lära mig nya, aktuella tekniska verktyg under utvecklingen av produkten.

## How can I help someone else, or the entire team, to learn something new?

Jag kommer att kunna bidra med goda kunskaper om versionshantering (se Git), samt att jag tycker mig besitta goda kunskaper om användning av, samt inhämtning av information kring, många av de verktyg som vi kommer att behöva använda oss utav.

Jag ser fram emot att vara med och påverka hur infrastrukturen av vår kodbas kommer att utvecklas under projektets gång, och jag hoppas kunna bidra med några 'best practices' jag snappat upp under de år jag har programmerat.

Jag hoppas även att mina kunskaper om Javascript och funktionell programmering kommer hjälpa arbetet att flyta på med så hög kodkvalitet som möjligt, framförallt för de som känner att de inte programmerat lika mycket och/eller har en ren bakgrund i Java och objektorienterad programmering. Förhoppnignsvis kommer jag bidra till att fler upptäcker världen som är funktionell programmering, och kanske därmed finner ännu större motivation till att lära sig mer!

## What is my contribution towards the team’s use of Scrum?

Jag var närvarande vid samtiliga övningar tidigare denna vecka, särskilt nämnvärd är väl "Lego-övning". Under övning fick vi testa på några av de moment som kommer att ingå i vår grupps utövning utav SCRUM, främst sprintar, sprint review och sprint retrospective. Hittills har jag inte bidragit direkt till gruppens utövande utav SCRUM, men övningarna har gett mig någonting att tänka över innan det är dags för skarpt läge, exempelvis vikten av genomföra och ta så stor lärdom som möjligt utav de reflektioner som sker med gruppen och produktägaren.

## What is my contribution towards the team’s deliveries?

Jag var med och brainstormade fram idéer på produkter samt var med och tog fram den första versionen utav det sociala kontraktet. Jag var även med och författade en nedkokad variant av de viktigaste momenten för att bidra till vårt gemensamma repo med git.

## Thoughts on the coming weeks

Jag tror att det kommer bli både intressanta och roliga veckor! Både gruppen och idéen känns ambitiös. På grund av att vi antagligen ska jobba med nya, spännande tekniker kommer det garanterat att finnas gott om potential för utveckling, både individuellt och som grupp.

# INDIVIDUELL REFLEKTION Lucas

## WHAT DO I WANT TO LEARN OR UNDERSTAND BETTER?
Under kursens gång hoppas jag på att framförallt lära mig tre olika saker bättre, dessa är hur man applicerar SCRUM-metodiken för att arbeta agilt i ett software projekt. Hur man hanterar GIT på bästa sätt för att på ett strukturerat sätt kunna samarbeta med flera personer på ett och samma kod-projekt. Samt kodning i sig självt. Jag hoppas att jag kommer bekanta mig med nya API-er och få en mer konkret och praktisk känsla för användning av kod, något som tidigare bara varit förankrat i skolan och uppgifter därigenom. 

## HOW CAN I HELP SOMEONE ELSE, OR THE ENTIRE TEAM, TO LEARN SOMETHING NEW? 
Genom att hålla god kommunikation med gruppen och alla individer under projektets gång för att se vilka processer som pågår just nu och ifall jag har något matnyttigt att bidra med till detta. Något man kan utnyttja för detta är stand-ups, som är ett koncept inom SCRUM där man får redogöra för gruppen vad det är man jobbar med och vart i processen man befinner sig. 

Mer konkret så är det dock inte nödvändigtsvis kodning som jag främst kan bidra med insikt till, men eftersom vi ska beröra transport och hållbarhet så kan jag istället hjälpa till med den kunskap som vi har kring hur man effektiviserar logistiska system samt hur man skapar värde ur en affärsmodell istället. 

## WHAT IS MY CONTRIBUTION TOWARDS THE TEAM’S USE OF SCRUM? 
Hittills har vi inte börjat applicera SCRUM något mer än när vi genomförde LEGO-övningen där vi körde korta sprintar på 15 minuter för att simulera en verklig situation där man skulle leverera värde till en extern stakeholder genom att använda sig av SCRUM. Här bidrog jag främst genom att hålla uppe kommunikation mellan andra grupper och med stakeholdern till viss del. 

Framöver så tror jag att jag kommer kunna bidra med en del praktisk insikt och hjälpa gruppen att förstå konceptet SCRUM. Dels genom att göra lite eftersökningar online, dels genom att närvara på så många föreläsningar som möjligt men också genom att få insikter från min bror som har jobbat som SCRUM-master på VOLVO och eventuellt ska gå vidare i en liknande roll på ett annat företag nu. 

Jag kommer att försöka införa daily stand-up meetings, där vi kan ha en modifierad version via SLACK om vi inte ser det rimligt att fysiskt mötas upp varje dag. Min mening med dessa möten skall vara att de är korta möten där vi som grupp har chansen att kommunicera, inte via statusrapporten utan endast kommunikation. 

## WHAT IS MY CONTRIBUTION TOWARDS THE TEAM’S DELIVERIES? 
Hittills har vi inte börjat med några Deliveries, men har utformat en första idé. Jag har bidragit genom att närvara på föreläsningar, LEGO-övningen samt ett separat möte med gruppen. Jag har här försökt att vara aktiv och komma med så många insikter som möjligt från mitt perspektiv och bidrog till brainstormingdiskussionen för att vi skulle komma fram till vår slutidé. Jag har även börjat kontakta externa parter från Lysekil kommun samt MatHem för att kolla av eventuellt intresse att agera som en extern Stakeholder. Denna kontakt kommer jag upprätthålla och uppdatera allt eftersom arbetet går framåt, för att bestämma lämplig involvering mellan gruppen och dom. 

Tyvärr missade jag en heldag av föreläsning samt möte med gruppen då jag var bortrest, vilket var planerat sedan innan och inte något jag kunde ändra på. Detta såg jag dock till att motverka i så hög utsträckning som möjligt genom att läsa igenom den information som gruppen kommunicerade och såg på detta sätt till att jag inte missade något som var kritiskt. 

## THOUGHTS ON THE COMING WEEK
Nästa vecka ska bli spännande, då kommer vi att fastställa vår idé och börja ta en riktning för arbete i form av kodning och reguljära möten. Jag ser fram emot att upprätta en struktur för vårt arbetssätt och att starta med SCRUM-metodiken. 


# Individuell reflektion vecka 2 - Klara Pohjanen
## What do I want to learn or understand better?
Förra veckan ville jag fokusera på att lära mig mer om git, vilket jag känner att jag ändå lyckats göra. De mest basala bitarna känner jag att jag har en bättre förståelse för nu, mycket från att ha lyssnat på de mer erfarna i gruppen om hur det fungerar. Känns kul att lära sig och ska bli spännande att använda mer längre fram! Härifrån och framåt vill jag lära mig mer om hur det fungerar med arbetet i ett IT-projekt, något som det känns kommer att falla mer på plats i nästa fas av projektet. Ska även bli kul att programmera, även om det känns som att det kommer bli en utmaning till en början.

## How can I help someone else, or the entire team, to learn something new?
Inför kommande del av projektet har jag inte så mycket erfarenhet, vilket leder till att jag inte kan påstå att jag har något konkret att lära ut. Däremot tror jag att man lär sig mycket av varandra ändå, genom att prata och arbeta ihop. Jag hoppas kunna bidra till ett levande samtal och kunna ställa relevanta frågor, och därigenom bidra till de andras lärande och tankegångar. 

## What is my contribution towards the team’s use of Scrum?
Vi har inte påbörjat arbetet med Scrum i någon jättestor utsträckning ännu, eftersom det inte riktigt har behövts i den del av projektet vi är just nu. Däremot har vi gemensamt i gruppen diskuterat hur Trello-boarden ska se ut, en diskussion som jag har försökt delta i. Jag har även deltagit i diskussioner kring hur vi kommer arbeta med Scrum-metodiken, vilket jag tror kommer bli mer klart nästa vecka.

## What is my contribution towards the team’s deliveries?
Denna vecka har jag hjälpt till med att färdigställa BMC:n, skriva en idébeskrivning till Canvas samt även skriva och framföra pitchen. Jag har även varit sekreterare på ett gruppmöte, samt deltagit på alla möten som hållits. Gruppen som helhet har jobbat väldigt bra denna vecka för att göra klart de leverabler som skulle lämnas in denna vecka. 

## Thoughts on the coming week? 
Ser fram emot att påbörja kod-delen av projektet, även om jag även är lite nervös inför det. Jag tror definitivt att jag är en av gruppmedlemmarna med minst erfarenhet av programmering, vilket gör att jag känner mig lite osäker inför kommande vecka. Däremot tycker jag mycket om att lära mig, tycker det är roligt att programmera och att det även ska bli väldigt intressant. 
# Individuell reflektion - Markus Pettersson

## What do I want to learn or understand better?
Denna vecka har jag fått sätta mig in i hur man utifrån en idé om en produkt kan försöka ringa in hur affäsverksamheten kommer att se ut i form av en Business Model Canvas (härefter förkortat BMC). Jag har själv aldrig hållt på med BMC tidigare, men jag känner tydligt igen konceptet av att försöka bryta ned någonting komplext, så som en affärsverksamhet, till mindre och mer lättbegripliga delar ifrån programmeringens värld. Jag har en förhoppning om att gruppen kommer tillbaks till BMC:n under projektets gång. jag hoppas få en bättre känsla för vilka ändringar i produkten som propagerar till BMC:n.

Eftersom denna veckas uppgifter har bestått av finslipa på vår idé, ta fram en affärsmodell samt en pitch/mockup för vår produkt känner jag själv att min kunskap om applicering av SCRUM inte utvecklats märkvärt från förra veckan. Jag ser därför fram emot kommande vecka då arbetet av själva produkten kommer att påbörjas. Redan efter den första sprinten tror jag (hoppas jag!) att det finns nya lärdommar om daily standups, user stories, trello boards och mycket annat gott.

Någonting nytt jag vill förstå bättre till nästa vecka är KPI:er. Det är likt BMC någonting jag aldrig hållt på med innan. Helt naivt tror jag att det kommer vara lättare att sätta upp kvantitativa KPI:er, så som "antal rader kod skrivna", men jag förstår att KPI:er som dessa lätt kan bli intetsägande. Jag hoppas därför till nästa vecka att vi som grupp har diskuterat kring vilka KPI:er som skulle kunna vara värdefulla för oss.

## How can I help someone else, or the entire team, to learn something new?
När projektet nu går in i skarpt läge och det är dags för att börja utveckla tror jag att jag kommer kunna bidra till att öka förståelsen inom gruppen hur en kodbas _kan_ var upplagd samt för- och nackdelar med olika upplägg (Exempelvis _mono repo_ vs _multi repo_).

Redan denna vecka sattes stommen upp för vår kodbas. En del av den processen var att sammanställa dokumentation kring verktygen vi använder samt hur varje individ kommer igång med att utveckla så fort som möjligt. Tills nästa vecka vill jag därför arbeta vidare på denna dokumentation, så att ingen inom gruppen känner sig vilse vad gäller den tekniska plattformen.

En stående punkt är såklart att hjälpa gruppmedlemmar vad gäller versionhantering med git. Alla har nu fått möjlighet att känna på git under de två första veckorna, men det kvarstår fortfarande ett viktigt moment utöver att memorera ett par kommandon: ett effektivt workflow. Då jag känner att jag förstår koncept så som _atomic commits_, _branching_ och _pull requests_ bra hoppas jag kunna förmedla detta till gruppen under nästa vecka.


## What is my contribution towards the team’s use of Scrum?
Jag har närvarat på alla föreläsningar som gått under veckan. Om än inte alla föreläsningar var inriktade på just SCRUM-metodiken fanns det ändå vissa guldkorn man kunde plocka med sig, så som "definition of done" och "slicing the cake", eller hur man kan jobba för att kontinuerligt kunna leverera värde till produktägaren. Detta är någonting jag förutspår kommer att diskuteras vidare om nästa vecka då vi kommer fram till vår första skarpa version utav en SCRUM-board på Trello.

Under ett utav veckans möten diskuterade jag även med flera gruppmedlemmar kring omfattningen av enskilda user stories och hur man kan identifiera user stories utifrån en hypotetisk produkt. Jag tyckte att vi hade en intressant tvist på diskussionen, nämligen hur man kan härleda user stories med just ett värde utifrån en modell över ett system, exempelvis ett UML-diagram. Vi kommer såklart försöka definiera user stories före arkitetkuren av produkten, men jag tyckte det gav inblick i hur man går åt andra hållet, d.v.s. hur man kan härleda en modell utifrån en eller flera user stories.

## What is my contribution towards the team’s deliveries?
Jag har varit med och diskuterat kring BMC:n, mock-upen samt pitchen som gjordes denna vecka. Jag var även närvarande då gruppen skrev veckans gruppreflektion samt utvecklade vidare på det sociala kontraktet. Där både diskuterade jag åsikter och skrev ned vad gruppen kommer överens om.

Mitt främsta bidrag denna veckan har varit att sätta upp vår kodbas samt sammanställningen av ett tekniskt dokument som beskriver vår kodbas, vilka tekniker som används, hur man kommer igång med att utveckla kodbasen samt tips och konventioner som är menade att underlätta utveckling och underhållning utav koden. Detta dokument skrevs ihop med Robert.

## Thoughts on the coming week
Jag har höga förväntningar inför kommande vecka. Dels för att det förhoppningsvis kommer bli tydligare kring hur arbetet fördelas inom gruppen då vi kommer börja utöva SCRUM mer aktivt, men också för att produktidén kommer att utforskas vidare kring. Exempelvis ska det bli spännande att se om vi lyckas hitta en extern aktör. Det vore också roligt att försöka få till någon form utav marknadsundersökning.
